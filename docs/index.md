# Generieke functies

Gegevensuitwisseling en databeschikbaarheid houden de zorg toegankelijk, goed en betaalbaar voor iedereen. Om de juiste gezondheidsgegevens op het juiste moment op de juiste plek te krijgen, zijn afspraken, standaarden en voorzieningen nodig: de generieke functies. Om gegevens opvraagbaar en uitwisselbaar te maken, moet duidelijk zijn:
* Wie logt er in (Identificatie)
* Ben je wie je zegt dat je betn (authentificatie)
* Is de patiÃ«nt akkoord met het delen van medische gegevens (toestemming)
* Welke gegevens mag jij inzien (Autorisatie)
* Waar staan de gezochte gegevens (lokalisatie)
* Wat is het digitale adres waar de gegevens staan en waar ze heen moeten? (adressering)

Het programma Implementatie generieke functies van VWS werkt samen met het zorg- en ICT-veld om deze zes generieke functies te ontwikkelen. Dit doen we o.a.  met werkgroepen. Om online samen te werken gebruiken we Github. Daarmee zijn we volledig transparant waarmee we ook niet-werkgroepleden de gelegenheid geven om het proces te volgen, mee te praten en input te geven. De Github-omgevingen voor generieke functies zijn in ontwikkeling. We zijn net gestart en gezamenlijk leren we hoe we Github het beste kunnen gebruiken. Op dit moment zijn er samenwerkingsruimtes voor:

* [Toestemming](https://github.com/minvws/generiekefuncties-toestemming)
* [Lokalisatie](https://github.com/minvws/generiekefuncties-lokalisatie)
* [Adressering](https://github.com/minvws/generiekefuncties-adressering)

De andere generieke functies zullen binnenkort volgen.

# Toelichting op het gebruik van github
Github werkt net even wat anders dan bijvoorbeeld Office 365 of Google docs. We hebben daarom verschillende [handleidingen](https://github.com/minvws/generiekefuncties-docs/blob/main/docs/handleidingen.md) opgesteld 

Voor vragen kun je ook mailen met: info.generiekefuncties@minvws.nl


